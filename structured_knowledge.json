[
  {
    "page": 1,
    "content": "```markdown\n# \nॐ\nश्री परमात्मने नमः\n\n# યથાર્થ ગીતા\n(શ્રીમદ્ભગવદ્ગીતા)\n\n## અધ્યાય પહેલો\n\n### धृतराष्ट्र उवाचः-\nधर्मक्षेत्रे कुरुक्षेत्रे समवेता युयुत्सवः ।\nमामकाः पाण्डवाश्चैव किमकुर्वत संजय ॥१॥\n\nધૃતરાષ્ટ્ર સંજયને પૂછે છે કે “ ધર્મક્ષેત્રરૂપ કુરુક્ષેત્રમાં યુદ્ધ માટે એકઠા\nથયેલા મારા પુત્રો તથા પાંડવોએ શું કર્યું?”\n\nધૃતરાષ્ટ્ર એ અજ્ઞાન અને સંજય એ સંયમ. અજ્ઞાન, મનની અંદર ઊંડે\nઊડે રહે છે. અજ્ઞાનથી આવૃત મનવાળા ધૃતરાષ્ટ્ર જન્મથી અંધ છે, પરંતુ તે\nસંયમરૂપી સંજયના માધ્યમથી જુએ છે – સાંભળે છે. એ સમજે છે ખરો કે\nપરમાત્મા સત્ય છે, છતાં એના પોતાનાથી ઉત્પન્ન થયેલ મોહરૂપી દુર્યોધન\nજીવિત છે ત્યાં સુધી એની દૃષ્ટિ હંમેશાં કૌરવો એટલે કે વિકારો પર રહે છે.\n\nધર્મ એક ક્ષેત્ર છે.હૃદય-દેશમાં દૈવી સંપત્તિ વિપુલ પ્રમાણમાં હોય\nત્યારે આ શરીર ધર્મક્ષેત્ર બની જાય છે અને જ્યારે એમાં આસુરી સંપત્તિ\nવિશેષ પ્રમાણમાં હોય ત્યારે આ શરીર કુરુક્ષેત્ર બની જાય છે. 'કુરુ' એટલે\nકરો. આ શબ્દ આદેશાત્મક છે. શ્રીકૃષ્ણ કહે છે, પ્રકૃતિથી ઉત્પન્ન ત્રણ \n```"
  },
  {
    "page": 2,
    "content": "# યથાર્થ ગીતા\n\n##\n\nગુણો દ્વારા પરવશ માનવી કર્મ કરે છે, તે એક ક્ષણ પણ કર્મ કર્યા વિના\nરહી શકતો નથી. ત્રણે ગુણો તેની પાસે કર્મ કરાવી લે છે. સૂઈ જાઓ\nતોપણ કર્મ બંધ થતું નથી. નિદ્રા પણ સ્વસ્થ શરીરનો ખોરાક માત્ર છે.\nત્રણે ગુણ મનુષ્યને, દેવતાથી કીટ સુધીના શરીરોમાં બાંધે છે. જ્યાં સુધી\nપ્રકૃતિ અને પ્રકૃતિથી ઉત્પન્ન ગુણ હયાત છે, ત્યાં સુધી “કુરુ' રહેશે. આમ\nજન્મ-મૃત્યુનું ક્ષેત્ર, વિકારોનું ક્ષેત્ર કુરુક્ષેત્ર છે. પરમધર્મ પરમાત્મામાં પ્રવેશ\nઆપનાર પુણ્યમયી પ્રવૃત્તિઓ (પાંડવો)નું ક્ષેત્ર ધર્મક્ષેત્ર છે.\n\nપુરાતત્ત્વવિદો પંજાબ, કાશી, પ્રયાગના મધ્ય ભાગ તથા અનેકવિધ\nસ્થળોએ કુરુક્ષેત્ર શોધી રહ્યા છે, પરંતુ ગીતાકારે સ્વંય યુદ્ધનું ક્ષેત્ર ક્યાં છે તે\nબતાવ્યું છે. इदं शरीरं कौन्तेय क्षेत्रमित्यभिधियते\n\n“અર્જુન, આ શરીર જ ક્ષેત્ર છે અને જે તેને જાણે છે, એનો અર્થ\nસમજી લે છે તે ક્ષેત્રજ્ઞ છે.” આગળ એમણે ક્ષેત્રનો વિસ્તાર બતાવ્યો.\nએમાં દશ ઈન્દ્રિયો, મન બુદ્ધિ અહંકાર, પાંચ વિકાર અને ત્રણ ગુણોનું\nવર્ણન છે. શરીર જ ક્ષેત્ર છે, એક અખાડો છે. એમાં સતત લડી રહેલી\nપ્રવૃત્તિઓ બે : દૈવી સંપદ્ અને આસુરી સંપદ્. ‘પાંડુનાં સંતાન અને\nધૃતરાષ્ટ્રનાં સંતાન,” “સજાતીય અને વિજાતીય પ્રવૃત્તિઓ.’\n\nઅનુભવી મહાપુરુષના આશ્રયે જવાથી આ બંને પ્રવૃત્તિઓના સંઘર્ષ અંગે\nમાર્ગદર્શન મળે છે. આ ક્ષેત્ર અને ક્ષેત્રજ્ઞ વચ્ચેનો સંઘર્ષ છે અને આ જ વાસ્તવિક\nયુદ્ધ છે. વિશ્વયુદ્ધોથી ઈતિહાસ ભર્યો પડ્યો છે; પરંતુ એમાં જીતનારને પણ\nશાશ્વત વિજય મળતો નથી. આ તો પારસ્પરિક બદલાની વૃત્તિ છે. પ્રકૃતિનું\nસંપૂર્ણતયા શમન કરીને, તેનાથી અતિરિક્ત સત્તાનું દિગ્દર્શન કરવું અને એમાં\nપ્રવેશ મેળવવો એ જ સાચો વિજય છે. આ એક જ વિજય એવો છે, જેમાં હાર\nનથી. આ મુક્તિ છે, જેની પાછળ જન્મ-મૃત્યુનું બંધન નથી.\n\nઆ રીતે અજ્ઞાનગ્રસ્ત પ્રત્યેક મન સંયમથી જાણે છે કે ક્ષેત્ર-ક્ષેત્રજ્ઞના\nયુદ્ધમાં શું થયું ? સંયમમાં જેમ જેમ પ્રગતિ થતી જાય તેમ તેમ એવી દૃષ્ટિ\nપ્રાપ્ત થાય છે.\n\n###\n\nसंजय उवाचः-\nदृष्ट्वा तु पाण्डवानीकं व्यूढं दुर्योधनस्तदा ।\nआचार्यमुपसंगम्य राजा वचनमब्रवीत् ॥२॥\n"
  },
  {
    "page": 3,
    "content": "#\n\n## અધ્યાય પહેલો\n\nપાંડવોના સૈન્યને રણમાં ગોઠવાયેલું જોઈ રાજા દુર્યોધને દ્રોણાચાર્ય\nપાસે જઈને આ વચન કહ્યાં :\n\nદ્વૈતનું આચરણ એ જ 'દ્રોણાચાર્ય' છે. પરમાત્માથી પોતે અલગ પડી\nગયા છે એવું જ્ઞાન થાય છે (આ જ દ્વૈતનું ભાન છે), એની પ્રાપ્તિ માટે\nતડપ પેદા થાય છે ત્યારે આપણે ગુરુને શોધવા નીકળીએ છીએ. બંને\nપ્રવૃત્તિઓની વચ્ચે આ પ્રાથમિક ગુરુ છે. અલબત્ત, ત્યાર બાદ સદ્ગુરુ\nયોગેશ્વર શ્રીકૃષ્ણ રહેશે, જે યોગ સ્થિતિવાળા હશે.\n\nરાજા દુર્યોધન આચાર્ય પાસે જાય છે. મોહરૂપી દુર્યોધન ! મોહ બધી\nવ્યાધિઓનું મૂળ છે, બધી વ્યાધિઓનો રાજા છે. દુર્યોધન - દૂર એટલે\nદૂષિત, યો એટલે પેલી અને ધન એટલે સંપત્તિ. આત્મિક સંપત્તિ સ્થિર\nસંપત્તિ છે, પરંતુ મોહ એમાં દોષ ઉત્પન્ન કરે છે. તે પ્રકૃત્તિ તરફ ખેંચે છે,\nએને વાસ્તવિક જાણકારી માટે પ્રેરણા પણ આપે છે. મોહ હોય ત્યાં સુધી\nપૂછવા યોગ્ય પ્રશ્ન રહે છે. અન્યથા બધું પૂર્ણ જ છે.\n\nઆમ વ્યૂહ-રચનાત્મક પાંડવોની સેનાને જોઈને, અર્થાત્ પુણ્યથી\nપ્રવાહિત સજાતીય વૃત્તિઓને સંગઠિત જોઈને, મોહરૂપી દુર્યોધને પ્રથમ ગુરુ\nદ્રોણ પાસે જઈને કહ્યું -\n\n###\nपश्यैतां पाण्डुपुत्राणामाचार्य महतीं चमूम् ।\nव्यूढां द्रुपदपुत्रेण तव शिष्येण धीमता ॥३॥\n\n“હે આચાર્ય, આપના બુદ્ધિમાન શિષ્ય દ્રુપદ-પુત્ર 'ધૃષ્ટદ્યુમ્ને'\nગોઠવેલા પાંડવોના આ મોટા સૈન્યને જુઓ.”\n\nશાશ્વત અમરપદમાં શ્રદ્ધા રાખનાર દૃઢ મન એ જ 'ધૃષ્ટદ્યુમ્ન' આ જ\nપુણ્યમયી પ્રવૃત્તિઓનો નાયક છે. સાધન કઠિન ન મન કર ટેકા । સાધન\nકઠિન નથી, મનની ટેક જ કઠિન હોવી જોઈએ.\n\nહવે સેનાનો વિસ્તાર જોઈએ –\n\n###\nअत्र शूरा महेष्वासा भीमार्जुनसमा युधि ।\nयुयुधानो विराटश्च द्रुपदश्च महारथः ॥४॥\n \nઆ સેનામાં “મહેષ્વાસા' મહાન ઈશ્વરમાં નિવાસ કરનાર ભાવરૂપી\n“ભીમ”, અનુરાગરૂપી ‘અર્જુન' જેવા અનેક શૂરવીરો, સાત્ત્વિકતારૂપી"
  },
  {
    "page": 4,
    "content": "# યથાર્થ ગીતા\n\n##\n### ‘સાત્યકિ’, ‘વિરાટ’ - સર્વત્ર ઈશ્વરમય પ્રવાહની ધારણા, મહારથી રાજા\n'દ્રુપદ' અર્થાત્ અચલ સ્થિતિ તથા\n###\nधृष्टकेतुश्चेकितानः काशिराजश्च वीर्यवान् ।\nपुरुजित्कुन्तिभोजश्च शैब्यश्च नरपुङ्गवः ॥५॥\n\n###\n“ધૃષ્ટકેતુઃ” દૃઢ કર્તવ્ય, “ચેકિતાનઃ' - ચિત્ત જ્યાં જાય ત્યાંથી તેને\nખેંચીને ઈષ્ટમાં સ્થિર કરે, (કશિરાજ ) – કાયારૂપી કાશીમાં જ જેનું\nસામ્રાજ્ય છે, ‘પુરુજિત્’ - સ્થૂલ, સૂક્ષ્મ અને કારણરૂપ શરીર પર વિજય\nઅપાવનાર પુરુજિત, 'કુન્તિભોજઃ” – કર્તવ્યથી ભવ પર વિજય, પુરુષોમાં\nશ્રેષ્ઠ ‘શૈબ્ય” અર્થાત્ સત્ય વ્યવહાર -\n###\nयुधामन्युश्च विक्रान्त उत्तमौजाश्च वीर्यवान् ।\nसौभद्रो द्रौपदेयाश्च सर्व एव महारथाः ॥६॥\n###\nઅને પરાક્રમી યુધામન્યુ – યુદ્ધને અનુરૂપ મનની ધારણા, ઉત્તૌજા -\nશુભની મસ્તી, સુભદ્રાપુત્ર અભિમન્યુ - જ્યારે શુભનો આધાર - પાયો\nઆવી જાય છે ત્યારે મન ભયરહિત બને છે. આવા શુભ આધારથી\nઉત્પન્ન અભય મન,ધ્યાનરૂપી દ્રૌપદીના પાંચ પુત્રો વાત્સલ્ય, લાવણ્ય,\nસહૃદયતા, સૌમ્યતા, સ્થિરતા - તમામ મહારથીઓ છે. તેમનામાં સાધન-\nમાર્ગ પર સંપૂર્ણ યોગ્યતા સાથે ચાલવાની ક્ષમતા છે.\n\n###\nઆ રીતે દુર્યોધને પાંડવપક્ષનાં પંદર-વીસ નામ ગણાવ્યાં, એ સૌ દૈવી\nસંપત્તિનાં મહત્ત્વપૂર્ણ અંગ છે. વિજાતીય પ્રવૃત્તિના રાજા હોવા છતાં “મોહ”\nજ સજાતીય પ્રવૃત્તિઓને સમજવા માટે ફરજ પાડે છે.\n\n###\nદુર્યોધન પોતાનો પક્ષ સંક્ષેપમાં કહે છે. આ કોઈ બહારનું યુદ્ધ હોત\nતો પોતાની એ વિશેની અતિશયોક્તિપૂર્ણ ગણતરી કરી બતાવત. વિકારની\nઓછી ગણતરી કરવામાં આવી. કેમ કે એના પર તો વિજય મેળવવાનો\nછે. તે નાશવંત છે. માત્ર પાંચ-સાત વિકાર બતાવ્યા, એના અંતરાલમાં\nસંપૂર્ણ બહુર્મુખી પ્રવૃત્તિ સ્થિત છે.\n###\nअस्माकं तु विशिष्टा ये तान्निबोध द्विजोत्तम ।\nनायका मम सैन्यस्य संज्ञार्थं तान्ब्रवीमि ते ॥७॥\n"
  },
  {
    "page": 5,
    "content": "#\n\n## અધ્યાય પહેલો\n\n૫\n\nવળી હે, દ્વિજોત્તમ, આપણા પક્ષના મોટા મોટા યોદ્ધાઓ છે તેને પણ\nઆપ સમજી લો. મારી સેનાના જે નાયક છે એની પણ આપને જાણ કરું છું.\n.બાહરી યુદ્ધમાં સેનાપતિ માટે દ્વિજોત્તમ સંબોધન ન વપરાય. વસ્તુતઃ\n“ગીતા” અંતઃકરણની બે પ્રવૃત્તિઓનો સંઘર્ષ છે. એમાં દ્વૈતનું આચરણ તે\n“દ્રોણ” છે. જ્યાં સુધી આપણે આરાધ્યથી સહેજ પણ અલગ છીએ ત્યાં\nસુધી પ્રકૃતિ વિદ્યમાન છે. દ્વૈત રહે છે. આ દ્વૈત પર વિજય પ્રાપ્ત કરવાની\nપ્રેરણા સૌપ્રથમ દ્રોણાચાર્ય પાસેથી મળે છે. અધૂરી શિક્ષા જ પૂર્ણ જાણકારી\nમાટે પ્રેરણા પ્રદાન કરે છે. આ પૂજાનું સ્થાનક મંદિર નથી. રણભૂમિમાં તો\nશૌર્યસૂચક સંબોધન હોવું જોઈએ.\n\nવિજાતીય પ્રવૃત્તિના નાયક કોણ છે ?\n\n###\nभवान्भीष्मश्च कर्णश्च कृपश्च समितिंजयः ।\nअश्वत्थामा विकर्णश्च सौमदत्तिस्तथैव च ॥८॥\n\nએક તો સ્વંય આપ (દ્વૈતના આચરણરૂપી દ્રોણાચાર્ય) છો, ભ્રમરૂપી\nપિતામહ “ભીષ્મ' છે. ભ્રમમાંથી વિકારો ઉદ્ભવે છે. અંત સુધી જીવિત રહે છે,\nએટલા માટે પિતામહ છે. આખી સેના મરી ગઈ હતી પણ તે જીવતા રહ્યા હતા,\nબાણશય્યા પર અચેત હતા, છતાં પણ જીવિત હતા. આ છે ભ્રમરૂપી “ભીષ્મ”.\nભ્રમ અંત સુધી રહે છે. આ રીતે વિજાતીય કર્મરૂપી 'કર્ણ' તથા સંગ્રામવિજયી\n“કૃપાચાર્ય” છે. સાધનાવસ્થામાં સાધક દ્વારા કૃપાનું આચરણ તે કૃપાચાર્ય છે.\nભગવાન કૃપાધામ છે અને પ્રાપ્તિ બાદ જ સંતનું પણ એ જ સ્વરૂપ છે. પરંતુ\nસાધનાકાળમાં જ્યાં સુધી આપણે અલગ છીએ ત્યાં સુધી પરમાત્મા અલગ છે.\nવિજાતીય પ્રવૃત્તિ જીવિત છે. મોહયુક્ત ઘેરાવો છે. આવી પરિસ્થિતિમાં સાધક\nકૃપાનું આચરણ કરે તો તે નષ્ટ થઈ જાય છે. સીતાએ દયા કરી તો કેટલોક સમય\nલંકામાં પ્રાયશ્ચિત કરવું પડ્યું. વિશ્વામિત્ર દયાળુ બન્યા તો પતિત થવું પડ્યું.\nયોગસૂત્રકાર મહર્ષિ પતંજલિએ પણ આ જ કહ્યું છે કેઃ\nઃિ: (૩/૩૭). વ્યુત્થાનકાળમાં સિદ્ધિઓ પ્રગટ થાય છે. તે વાસ્તવમાં\nસિદ્ધિઓ છે, પરંતુ કૈવલ્ય-પ્રાપ્તિમાં કામ, ક્રોધ, મોહ, લોભ વગેરેની જેમ જ\nવિધ્નરૂપ છે. ગોસ્વામી તુલસીદાસનો પણ આ નિર્ણય છે –"
  },
  {
    "page": 6,
    "content": "# यथार्थ गीता\n\n##\nछोरत ग्रन्थि जानि खगराया। विघ्न अनेक करइ तब माया ।\nरिद्धि सिद्धि प्रेरअइ बहु भाई । बुद्धिहिं लोभ दिखावाहिं आई ।\nरामचरितमानस ७/१२७/६-७\n\nમાયા અનેક વિઘ્નો ઊભાં કરે છે. સિદ્ધિઓ આપે છે. એટલું જ નહીં\nપરંતુ સિદ્ધ બનાવી દે છે. આવી અવસ્થાવાળો સાધક બાજુમાંથી પસાર\nથાય તો મરણગ્રસ્ત રોગી પણ જીવવા માંડશે. તે ભલે સાજો થઈ જાય,\nપરંતુ સાધક એને પોતાની દેન માની બેસે તોપણ નુકસાન થઈ જશે. એક\nરોગીના સ્થાન પર હજારો રોગી તેને ઘેરી લેશે. ભજન-ચિંતનના ક્રમમાં\nઅવરોધ ઊભો થશે. આમ તેમ બહેકી-બહેકીને પ્રકૃતિનું જોર વધતું જશે.\nલક્ષ્ય દૂર હોય અને સાધક કૃપા કરે તો કૃપાનું આચરણ માત્ર ઃ\nસંપૂર્ણ સેનાને જીતી લેશે. આથી સાધકે પ્રાપ્તિ સુધી એનાથી સતર્ક રહેવું\nभेर्धओ. दया बिनु सन्त कसाई, दया करी तो आफत आई । परंतु\nઅધૂરી અવસ્થામાં આ વિજાતીય પ્રવૃત્તિનો દુર્ધર્ષ યોદ્ધો છે. આમ,\nઆસક્તિરૂપી અશ્વત્થામા, વિકલ્પરૂપી વિકર્ણ અને ભ્રમમય શ્વાસ જ\nભૂરિશ્રવા છે. આ તમામ બહિર્મુખી પ્રવાહના નાયક છે.\n\n###\nअन्ये च बहवः शूरा मदर्थे त्यक्तजीविताः ।\nनानाशस्त्रप्रहरणाः सर्वे युद्धविशारदाः ॥९॥\n\nએ ઉપરાંત બીજા અનેક શૂરવીર મારા માટે પ્રાણ અર્પણ કરવાની\nતૈયારી સાથે ઊભા છે. તમામ મારા માટે પ્રાણ ત્યાગ કરવા તત્પર છે.\nપરંતુ તેની કોઈ ચોક્કસ ગણતરી નથી. હવે સેના કયા ભાવો દ્વારા\nસુરક્ષિત છે ? આ બાબત કહે છે\n\n###\nअपर्याप्तं तदस्माकं बलं भीष्माभिरक्षितम् ।\nपर्याप्तं त्विदमेतेषां बलं भीमाभिरक्षितम् ॥१०॥\n\nભીષ્મ દ્વારા રક્ષિત આપણી સેના બધી રીતે અજેય છે અને ભીમ\nદ્વારા રક્ષિત આ લોકોની સેના જીતવામાં સુગમ છે. “પર્યાપ્ત” અને\n“અપર્યાપ્ત' જેવા શબ્દોનો પ્રયોગ દુર્યોધનની આશંકા વ્યક્ત કરે છે. આથી\nજોવાનું એ છે કે ભીષ્મ એવી તે કેવી સત્તા ધરાવે છે જેના પર કૌરવો\n"
  },
  {
    "page": 7,
    "content": "#\n\n## અધ્યાય પહેલો\n\nઆટલા નિર્ભર છે અને ભીમ એવી કઈ સત્તા છે, જેના પર (દૈવી સંપત્તિ)\nસંપૂર્ણ પાંડવો નિર્ભર છે. દુર્યોધન પોતાની વ્યવસ્થા જણાવે છે –\n###\nअयनेषु च सर्वेषु यथाभागमवस्थिताः ।\nभीष्ममेवाभिरक्षन्तु भवन्तः सर्व एव हि ॥११॥\n\nઆથી બધા મોરચા પર પોતપોતાની જગ્યાએ રહીને તમે સૌ ભિષ્મની\nતમામ બાજુએથી રક્ષા કરજો. ભીષ્મ હયાત રહેશે તો આપણે અજેય રહીશું.\nઆથી તમે સૌ પાંડવો સામે લડવાને બદલે ભીષ્મની રક્ષા કરજો. ભીષ્મ એવા\nતે કેવા સેનાપતિ છે જે પોતાની રક્ષા સ્વયં કરી શકતા નથી? કૌરવોને એમના\nરક્ષણની વ્યવસ્થા કરવી પડે છે. આ કોઈ બહારના સેનાપતિ નથી. ભ્રમ જ\nભીષ્મ છે. જ્યાં સુધી ભ્રમ જીવતો રહેશે ત્યાં સુધી વિજાતીય પ્રવૃત્તિઓ\n(કૌરવો) અજેય રહેશે. “અજેય”નો અર્થ એ નથી થતો કે એને જીતી ન શકાય,\nપરંતુ અજેયનો અર્થ દુર્જય છે, કઠિનાઈથી જીતી શકાય એવો.\n###\nमहा अजय संसार रिपु, जीति सकई सो बीर । रा ६/८०\n\nભ્રમનો અંત આવે તો અવિદ્યા અસ્તિત્વહીન બની જાય. મોહ વગેરે\nજો અંશતઃ પણ રહી ગયેલ હોય તો તે શીઘ્ર સમાપ્ત થઈ જશે. ભીષ્મને\nઈચ્છા-મૃત્યુ હતું. ઈચ્છાનો અંત અને ભ્રમનું નિરસન એક જ વાત છે. આ\nવાત સંત કબીરે સરળતાથી કહી છે :\n###\n\"इच्छा काया इच्छा माया, इच्छा जग उपजाया ।\nकह कबीर जे इच्छा विवर्जित, ताका पार न पाया ॥\"\n\nજેને ભ્રમ નથી હોતો તે અપાર અને અવ્યક્ત છે. આ શરીરના\nજન્મનું કારણ ઈચ્છા છે.ઈચ્છા જ માયા છે. ઈચ્છા જ જગતની ઉત્પત્તિનું\nકારણ છે. 'सोऽकामयत', 'तदैक्षत बहुस्यां प्रजायेय इति' (छान्दोग्य ६\n/૨ /રૂ) કબીર કહે છે, જે સંપૂર્ણપણે ઈચ્છારહિત છે, તેનો પાર ન\nપમાય. તે અપાર, અનંત, અસીમ તત્ત્વમાં ભળી જાય છે.\n###\n[ 'योऽकामो निष्काम आप्तकाम, आत्मकामो न तस्य ।\nप्राणा उत्क्रामन्ति ब्रह्मैव सन् ब्रह्माप्येति ।'\n(बृहदारण्यक ४/४/६]"
  },
  {
    "page": 8,
    "content": "```markdown\n# यथार्थ गीता\n\n##\n\nજે કામના રહિત આત્મામાં સ્થિર આત્મસ્વરૂપ છે એનું કદાપિ પતન\nનથી થતું. તે બ્રહ્મની સાથે એક થઈ જાય છે. શરૂઆતમાં અનંત ઈચ્છાઓ\nહોય છે અને અંતે તો પરમાત્મપ્રાપ્તિની ઈચ્છા જ બાકી રહી જાય છે. જ્યારે\nઆ ઈચ્છા પૂરી થઈ જાય છે ત્યારે ઈચ્છા જ મરી જાય છે. પરમાત્માથી કોઈ\nમોટી વસ્તુ હોત તો તમે એની ઈચ્છા જરૂર કરત. એનાથી આગળ કોઈ\nવસ્તુ જ ન હોય તો ઇચ્છા કોની થાય ? જ્યારે પ્રાપ્ત કરવા યોગ્ય વસ્તુ\nઅપ્રાપ્ત જ ન રહે તો ઈચ્છા સમૂળગી નષ્ટ પામે છે. ઈચ્છાનો અંત આવતાં\nભ્રમનો પણ અંત આવે છે. આ જ ભિષ્મનું ઇચ્છા-મૃત્યુ છે. આ રીતે ભીષ્મ\nદ્વારા રક્ષિત આપણી સેના બધી રીતે અજેય છે. જ્યાં સુધી ભ્રમ છે, ત્યાં\nસુધી અવિદ્યાનું અસ્તિત્વ છે. ભ્રમ નષ્ટ થતાં અવિદ્યાનો પણ અંત આવે છે.\n\nભીમથી રક્ષિત તે લોકોની સેના જીતવી સરળ છે, ભાવરૂપી ભીમ.भावे\nवि — तदेवः। ભાવમાં એટલી ક્ષમતા છે કે જેનાથી અવિદિત પરમાત્મા પણ\nविहित થઈ જાય છે. 'भाव वस्य भगवान, सुख निधान करुना अयन । (रा.\nमानस ७/१२ ख) શ્રીકૃષ્ણે એને શ્રદ્ધા કહી છે. ભાવમાં એટલી ક્ષમતા છે કે તે\nપરમાત્માને પણ વશ કરી લે છે. ભાવથી જ સંપૂર્ણ પુણ્યમયી પ્રવૃત્તિનો વિકાસ\nથાય છે. ભાવ પુણ્યનો સંરક્ષક છે. ભાવની શક્તિ એટલી મોટી છે કે પરમદેવ\nપરમાત્મા પણ પ્રગટ થઈ જાય છે, પરંતુ તે એટલો કોમળ,એટલો તરલ હોય\nછે કે આજે ભાવ છે તેને કાલે અભાવમાં રૂપાંતરિત થતાં વાર લાગતી નથી.\nઆજે તમે કહેશો કે, “મહારાજ બહુ સારા છે.” કાલે એમ પણ કહી શકશો કે,\n“નહીં, અમે તો જોયું કે મહારાજ તો ખીર ખાતા હતા.”\n\n###\nघास पात जो खात है, तिन्हहि सतावै काम\nदूध मलाई खात जे, तिनकी जाने राम ॥\n\nઈષ્ટમાં સહેજ પણ ન્યૂનતા પ્રતીત થાય તો ભાવ ડગમગવા લાગે\nછે.પુણ્યમયી પ્રવૃત્તિ વિચલિત બને છે. ઈષ્ટની સાથેનો સબંધ તૂટી જાય છે.\nઆથી ભીમ દ્વારા રક્ષિત આ લોકોની સેનાને જીતવાનું કામ સુગમ છે.\nમહર્ષિ પતંજલિનો પણ આ જ નિર્ણય છે – 'स तु दीर्घकाल नैरन्तर्य\nसत्कारसेवितो दृढभूमिः' ( १/१४ ) લાંબા કાળ સુધી નિરંતર શ્રદ્ધા-\nભક્તિપૂર્વક કરેલી સાધના દૃઢ હોય છે.\n```"
  },
  {
    "page": 9,
    "content": "#\n## અધ્યાય પહેલો\n\nतस्य संजनयन्हर्षं कुरुवृद्धः पितामहः ।\nसिंहनादं विनद्योच्चैः शङ्खदध्मौ प्रतापवान् ॥१२॥\n\nઆમ પોતાના બળાબળનો નિર્ણય લઈને શંખધ્વનિ થયો. શંખ ધ્વનિ\nપાત્રોના પરાક્રમની ઘોષણા છે કે જીત થતાં કયું પાત્ર તમને શું આપશે ?\nકૌરવોમાં વૃદ્ધ પ્રતાપશાળી પિતામહ ભીષ્મે ઊંચા સાદે દુર્યોધનને હર્ષ\nઉપજાવતો સિંહનાદ કરતો ભયપ્રદ શંખ વગાડ્યો. સિંહ પ્રકૃતિના ભયજનક\nપાસાનું પ્રતીક છે. ઘોર જંગલમાં નીરવ એકાંતમાં સિંહની ગર્જના કાનમાં\nપેસી જાય તો રૂંવાડાં ઊભા થઈ જશે, હૃદય કાંપવા લાગશે. અલબત્ત, સિંહ\nતો તમારાથી માઈલો દૂર હશે. ભય પ્રકૃતિમાં હોય છે, પરમાત્મામાં નહીં.\nતે તો અભય સત્તા છે. ભ્રમરૂપી ભીષ્મ વિજયી નીવડે તો પ્રકૃતિના જે\nભયરૂપી અરણ્યમાં તમે છો એનાથી પણ અધિક ભયના આવરણથી તમને\nબાંધી દેશે. ભયનું એક આવરણ વધુ ચઢી જશે. ભય વધુ સઘન બનશે. આ\nભ્રમ આના સિવાય બીજું કશું આપી શકે નહીં. આથી જ પ્રકૃતિમાંથી\nનિવૃત્તિ લેવી એ જ સાચો માર્ગ છે. સંસારમાં પ્રવૃત્તિ તો ભવાટવિ છે. ઘોર\nઅંધકારની છાયા છે. કૌરવોની ઘોષણા એનાથી વિશેષ કશું નથી. કૌરવો\nતરફથી ગમે તેટલાં ઢોલ-નગારાં વાગે, પરંતુ આ બધાં ભેગા થઈને ભય જ\nઆપે છે, એનાથી વિશેષ કશું નહીં. પ્રત્યેક વિકાર કંઈ ને કંઈ ભય જ આપે\nછે. આથી એમણે ઘોષણા કરી કે -\n\nततः शंखाश्च भेर्यश्च पणवानकगोमुखाः ।\nसहसैवाभ्यहन्यन्त स शब्दस्तुमुलोऽभवत् ॥१३॥\n\nતે પછી અનેક શંખ, નગારાં, ઢોલ, મૃદંગ અને રણશિંગાં એક સાથે\nવાગી ઊઠ્યાં જેનો અવાજ ખૂબ જ ભયંકર હતો. આમ કૌરવોએ ભયનો\nસંચાર કરવા સિવાયની બીજી કોઈ ઘોષણા કરી ન હતી. બહિર્મુખી\nવિજાતીય પ્રવૃત્તિ સફળ થતાં મોહમય બંધન વધુ દૃઢ બને છે.\n\nહવે પુણ્યમયી પ્રવૃત્તિઓ તરફ ઘોષણા થઈ, જેમાં પહેલી ઘોષણા\nયોગેશ્વર શ્રીકૃષ્ણની હતી.\n\nततः श्वेतैर्हयैर्युक्ते महति स्यन्दने स्थितौ ।\nमाधवः पाण्डवश्चैव दिव्यौ शङ्खप्रदध्मतुः ॥१४॥\n"
  },
  {
    "page": 10,
    "content": "१०\n\n# यथार्थ गीता\n\nઆ ઉપરાંત સફેદ અશ્વોવાળા (જેમાં સહેજ પણ કાલિમાનો દોષ\nનથી – સફેદ, સાત્ત્વિક, નિર્મળતાનું પ્રતીક છે.) – ઃ સ્વઃ – ભવ્ય\nરથમાં બેઠેલા શ્રીકૃષ્ણ અને અર્જુને પણ પોતાના અલૌકિક શંખ વગાડ્યા.\nઅલૌકિકનો અર્થ છે લોકોથી પર. ત્રિલોક મૃત્યુલોક દેવલોક\nબ્રહ્મલોક – જયાં સુધી જન્મ-મરણનો ભય છે ત્યાં સુધી આ તમામ લોકોથી\nઅતિરિક્ત, પારલૌકિક, પારમાર્થિક સ્થિતિ પ્રદાન કરવાની ઘોષણા\nયોગેશ્વર શ્રીકૃષ્ણે કરી. આ સોના-ચાંદી કે લાકડાનો રથ નથી. રથ\nઅલૌકિક છે, શંખ પણ અલૌકિક છે અને આથી ઘોષણા પણ અલૌકિક\nછે. લોકોથી પર એક માત્ર બ્રહ્મ છે. બ્રહ્મની સાથે સીધો સંપર્ક સ્થાપિત\nકરવાની આ ઘોષણા છે. આ સ્થિતિ તે કેવી રીતે પ્રદાન કરશે ?\n\n### पांचजन्यं हृषीकेशो देवदत्तं धनंजयः ।\n### पौण्ड्रं दध्मौ महाशङ्ख भीमकर्मा वृकोदरः ॥१५॥\n\"हृषीकेश' हृषीकेश” હૃદયના સર્વસ્વ જ્ઞાતા એવા શ્રીકૃષ્ણે પાંચજન્ય શંખ\nવગાડ્યો. પાંચેય જ્ઞાનેન્દ્રિયોને પાંચ તન્માત્રાઓ (શબ્દ, સ્પર્શ, રૂપ, રસ,\nગંધ)ના રસ ભેળવીને પોતાના ભક્તની શ્રેણીમાં ઢાળવાની ઘોષણા કરી.\nવિકરાળ સ્વરૂપે બહેકતી ઈન્દ્રિયોને સમેટીને પોતાના સેવકની શ્રેણીમાં ઊભી\nકરવી એ પ્રેરક સદ્ગુરુનું કામ છે.શ્રીકૃષ્ણ એક યોગેશ્વર, સદ્ગુરુ હતા.\n“शिष्यस्तेऽहं' शिष्यस्तेऽहं”““ભગવન્ ! હું તમારો શિષ્ય છું” બાહ્ય વિષય-વસ્તુઓને\nછોડીને ધ્યાનમાં ઈષ્ટ સિવાય બીજું કાંઈ ન જુએ, બીજું કાંઈ ન સાંભળે,\nબીજા કોઈનો સ્પર્શ ન કરે એ સદ્ગુરુના અનુભવસંચાર પર આધાર રાખે છે.\n'देवदतं धनंजयः' देवदतं धनंजयः' - दैवी संपत्तिने आधीन अनुराग भेटले अर्जुन.\nઈષ્ટને અનુરૂપ લગાવ - જેમાં વિરહ, વૈરાગ્ય, અશ્રુપાત હોય; 'गद्गद्\nगिरा नयन बह नीरा गद्गद् गिरा नयन बह नीरा' રોમાંચ હોય, ઈષ્ટ સિવાય બીજી કોઈ વિષયવસ્તુ\nસાથે સહેજ પણ ટકરાવ ન થાય એને જ “અનુરાગ' કહે છે. આમાં\nસફળતા મળે તો પરમાત્માની પ્રાપ્તિ કરાવવાવાળી દૈવી સંપત્તિ પર\nપરમદેવ આધિપત્ય મેળવી લે છે. આનું બીજુ નામ ધનંજય પણ છે. ધન\nતો બાહ્ય સંપત્તિ છે જેનાથી શરીરનું રક્ષણ થાય છે. આત્મા સાથે એને\nસબંધ નથી. આનાથી અતિરિક્ત આત્મિક સંપત્તિ નિજ પૂંજી છે."
  }
]